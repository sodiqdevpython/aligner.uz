Operatsion qoʻllanmalar tarkibida nomzodlarni taqdim etish va baholash jadvali mavjud boʻlib, u Ishtirokchi-davlatlar va maslahat organlari uchun majburiy hisoblanadi.
Asosiy muddatlar qat’iy hisoblanadi va muhokama qilinmaydi.
Nomzodlikka taklif qilinayotgan obyekt Butunjahon merosi toʻgʻrisidagi Konvensiya tomonidan vakolatlangan bir yoki ikkala: ICOMOS (Yodgorliklar va diqqatga sazovor joylarni saqlash boʻyicha xalqaro kengash) va IUCN (Xalqaro tabiatni muhofaza qilish uyushmasi) maslahat organlari tomonidan mustaqil baholanishi mumkin.
Uchinchi maslahat organi ICCROM (Madaniy boyliklarni saqlash va tiklash masalalarini oʻrganish boʻyicha xalqaro markaz) boʻlib, u Qoʻmitaga madaniy obyektlarni saqlash va monitoring qilish, shuningdek, kadrlar tayyorlash va salohiyatni oshirish boʻyicha ekspert maslahatlari bilan taʼminlaydi.
Obyekt nomzodlikka taklif qilinib, u baholangandan keyin Butunjahon merosi hukumatlararo qoʻmitasi uni Butunjahon merosi obyektlari roʻyxatiga kiritish boʻyicha yakuniy qarorni qabul qiladi.
Qoʻmita bir yilda bir marta yigʻilish oʻtkazib, unda Butunjahon merosi obyektlari roʻyxatiga kiritiladigan obyektlar boʻyicha qaror qabul qiladi.
Obyektni roʻyxatga kiritilishi yoki roʻyxatga kiritmasligi toʻgʻrisidagi qaror qabul qilishdan tashqari, Qoʻmita taklifni chetga surishi yoki boshqa vaqtga koʻchirishi hamda tegishli Ishtirokchidavlatdan obyekt toʻgʻrisida qoʻshimcha ma’lumot talab qilishi mumkin.
Butunjahon merosi markazi (BMM) Butunjahon merosi toʻgʻrisidagi Konvensiya Kotibiyati, shuningdek, Butunjahon merosiga taalluqli boʻlgan barcha masalalar boʻyicha YUNESKO doirasidagi mas’ul va muvofiqlashtiruvchi markaz hisoblanadi.
BMM takliflarni tayyorlashda Ishtirokchi-davlatlarga turli usullar bilan koʻmak beradi, xususan, u muvaffaqiyatli takliflar, boshqaruv va qonunchilik nizomlaridan misollar keltiradi, tegishli xaritalarni belgilashda yordam beradi, madaniy landshaftlar, shaharlar, kanallar va yoʻnalishlar kabi turli tipdagi obyektlarni yoki seriyali va transchegaraviy obyektlarni taklif qilish boʻyicha batafsil koʻrsatmalar beradi.
BMMning Maslahat organlari va boshqa muasasalari bilan hamkorlikda takliflarni tayyorlash bilan bogʻliq boʻlgan masasalalar boʻyicha maxsus seminarlar tashkil etadi.
Shuningdek, Markaz Ishtirokchi-davlatlar Kotibiyatga nomzodlar boʻyicha dastlabki takliflarni taqdim etgan hollarda izoh va tavsiyalar beradi.
Markaz Butunjahon merosi roʻyxati va ma’lumotlar bazasini yangilaydi.
BMM nomzodlikka rasmiy ariza berilgandan keyin hujjatlar toʻplamining yaxlit toʻliqligi boʻyicha tekshiradi va agar nomzodlik arizasi toʻliq deb tan olinsa, Markaz hujjatlar toʻplamini tegishli maslahat organiga beradi, agarda ariza toʻliq emas, deb topilsa, Markaz Ishtirokchi-davlatga uni toʻldirish boʻyicha tavsiyalar beradi.
Bu boʻlimda Butunjahon merosining ba’zi asosiy tushunchalari, shu jumladan, ta’riflari, mezonlari va obyektlarning turli tiplari berilgan.
Butunjahon merosi toʻgʻrisidagi Konvensiya madaniy meros obyektlarini quyidagi tarzda aniqlaydi:  Yodgorliklar: tarix, san’at yoki ilm-fan sohasida Butunjahon mislsiz qiymatining elementlari yoki alomatlariga ega boʻlgan me’morchilik, monumental haykaltaroshlik yoki badiiy san’at asarlari, arxeologik xususiyatga yoki inshootlar, yozuvlar, gʻorlardagi turar joylar tarzda aniqlaydi.  
Binolar guruhlari: arxitekturasi, bir tipliligi yoki landshaftda egallagan oʻrni bilan oʻzida tarix, san’at yoki ilm-fan sohasida Butunjahon mislsiz qiymatini aks ettirgan alohida yoki oʻzaro bir-biri bilan bogʻlangan binolar guruhlari tarzda aniqlaydi.  
Obyektlar: tarixiy, estetik, etnologik yoki antropologik nuqtayi nazardan Butunjahon mislsiz qiymatiga ega boʻlgan inson ijod mahsuli yoki tabiat va insonning birgalikdagi ijod mahsuli, shuningdek, hududlar, shu jumladan, me’moriy yodgorliklar (1-modda).
Ba’zi obyektlar shu ta’riflarning bittadan koʻprogʻiga javob berishi mumkin (masalan, bir vaqtning oʻzida ham yodgorlik, ham binolar guruhi boʻlishi mumkin).
Bu ta’rif 1972-yilda ishlab chiqilgan boʻlib, undan buyon madaniy meros konsepsiyalari kengaygan.
Shunga qaramay, bu tushuncha madaniy merosning barcha qirralarini qamrab olgan oʻta keng ma’noga ega.
Operatsion qoʻllanmada madaniy landshaftlar, tarixiy shaharlar va shahar markazlari, kanallar va tarixiy yoʻnalishlarga qoʻshimcha ta’rif berilgan.
Madaniy landshaftlar keyingi boʻlimda ham koʻrib chiqilgan.
Quyida sanab oʻtilgan obyektlarning ba’zi namunalari madaniy meros koʻlamlari toʻgʻrisida tushuncha beradi (ushbu ta’riflarga matn va tasvirlar YUNESKO Butunjahon merosi saytidan olingan).
Me’moriy obida va arxeologik obyekt.
Balandligi 65 m boʻlgan Jom minorasi – nafis, goʻyo parvoz qilayotgandek, bu inshoot XII asrda bunyod etilgan.
Murakkab naqshdagi gʻisht bilan qoplangan, tepa qismida koʻk rangli plitkada yozuvlar bitilgan, arxitekturasi va bezaklari sifati bilan ajralib turadigan, shu mintaqaning me’moriy va badiiy an’analarining ajoyib namunasi hisoblanadi.
U Gur viloyatining qoq markazidagi baland togʻlar orasidagi chuqur daryo vodiysida joylashgani uchun yanada joziba kasb etadi.
Pastlikdagi qishloqlar, dala maydonlari va ularning muqaddas ramzlari, shuningdek, oʻtmishda gullab-yashnagan temir-poʻlat sanoatining ulkan qoldiqlari uzra qad koʻtarib turgan Xidi saroyi (mahalliy dohiyning turargohi) joylashgan Sukur madaniy landshafti jamiyat va uning ma’naviy va moddiy madaniyatining hayratlanarli, qoʻl yetmagan milliy namunasini oʻzida aks ettirgan.
Bu asosiy tijorat va strategik obyektning notekis topografiyasiga ideal ravishda mos tushgan Liszyan eski shahri oʻzining tarixiy qiyofasini va aslligini saqlab qolgan.
Uning me’moriy tuzilishi koʻp asrlar davomida birlashib ketgan bir nechta madaniyatlarning uygʻunligi bilan e’tiborni jalb qiladi.
Liszyan shuningdek, shu bugungi kunda ham samarali ishlab turgan, anchagina murakkab va original tuzilishdagi suv ta’minoti tizimiga ega.
Binolar guruhi va sanoat arxeologiya maydoni.
Shimoliy Reyn-Vestfaliyadagi Germaniya bojxona ittifoqining sanoat majmuasi tarixiy koʻmir konlarida qurilgan infratuzilma obyektlari, shuningdek, mislsiz me’moriy fazilatlarga ega boʻlgan, XX asrda qurilgan bir nechta binolardan iborat.
U oʻzida evolyutsiyaning ajoyib moddiy namunasi va soʻnggi 150 yil ichida sanoatning yuksalishi va qulashi haqida muhim dalillarni taqdim etadi.
Yodgorlik / monumental badiiy asar va diqqatga sazovor maskan.
Kueva-de-las-Manos, Rio Pinturas, 13000 va 9500 yillar avval yaratilgan qoyatoshlardagi yozuvlarning ajoyib toʻplamini oʻzida aks ettirgan.
Uning nomi (Qoʻllar gʻori) gʻordagi inson qoʻllari izlari tufayli berilgan boʻlib, bu yerda shuningdek, hayvonlarning, guanako (Lama guanicoe) tasviri boʻlib, bu hayvonlar hozirgi kunda ham uchraydi, ov lavhalari ham saqlangan.
Bu tasvirlarni yaratgan insonlarning avlodlari XIX asrda yevropalik koʻchmanchilar tomonidan kashf etilgan Patagoniyaning tarixiy ovchi-yigʻuvchi jamoalarining ajdodlari boʻlishi mumkin.
Xirosima Tinchlik xotira majmuasi (Gembaku gumbazi) – 1945-yil 6-avgust kuni birinchi atom bombasi tushib portlagan joyda qolgan yagona inshoot.
Hozirgi vaqtda koʻplab insonlar, shu jumladan, Xirosima shahri aholisining sa’y-harakatlari bilan bombardimon qilingandan keyin qanday boʻlsa, shu holatda saqlangan.
U insoniyat tomonidan qachondir yaratilgan vayron qiluvchi kuchning qudratli va beshahqat ramzi hisoblanibgina qolmay, balki butun dunyoda tinchlik va yadro qurollarining barchasini butunlay yoʻq qilinishiga umid ramzi hamdir.
Jahonda ilk botanika bogʻi 1545-yil Paduyada yaratilgan.
U hozirgacha oʻzining ilk koʻrinishini yoʻqotmagan — yaʼni, olamni anglatadigan, suvli halqa bilan oʻralgan aylana markazli maydon.
Keyinroq ba’zi meʼmoriy (dekorativ kirish qismlari va balyustradalar), ba’zi amaliy (nasos qurilmalari va issiqxonalar) ahamiyatga ega boshqa elementlar qoʻshildi.
U ilmiy tadqiqotlar markazi sifatidagi oʻzining dastlabki maqsadiga xizmat qilishda davom etmoqda.
Butunjahon merosi haqidagi Konvensiya tabiiy meros obyektlarini quyidagicha aniqlab beradi:  estetik yoki ilmiy nuqtayi nazardan burunjahion mislsiz qadriyatga ega boʻlgan fizik va biologik mahsullari yoki mahsullarning guruhlaridan iborat tabiiy obyektlar davom etmoqda.  
Fan yoki tabiatni muhofaza qilish nuqtayi nazaridan oʻziga xos butunjahon mislsiz qiymatga ega, yoʻq boʻlib ketish xavfi ostidagi hayvonlar va oʻsimliklar yashovchi muhitni tashkil etuvchi geologik va fizik-geografik mahsullar va aniq belgilangan hududlar davom etmoqda.  
Fan, tabiatni muhofaza qilish yoki tabiiy goʻzallik nuqtayi nazaridan oʻziga xos butunjahon mislsiz qiymatga ega tabiiy obyektlar yoki aniq belgilangan tabiiy hududlar.
Quyida sanab oʻtilgan obyektlarning bir nechta misollaridan tabiiy merosning koʻlami haqida tasavvur hosil qilish mumkin.
Sagarmatxa — bu ulkan togʻlar, muzliklar va chuqur vodiylari bor ajoyib hudud boʻlib, tepasida jahondagi eng baland choʻqqi (8848 m) — Everest togʻi qad rostlagan.
Parkda qor qoploni va mitti panda kabi bir qator noyob turlar uchraydi.
Oʻzgacha madaniyatli sherlarning borligi bu joyga qoʻshimcha koʻrk bagʻishlaydi.
Grenlandiyaning gʻarbiy sohilida, Qutb doirasidan shimolga qarab 250 km masofada joylashgan Ilulissat Isford Sermek Kuallekning dengiz quyilish joyi boʻlib, u Grenlandiya muz qoplami dengizga chiqadigan kam sonli muzliklardan biri sanaladi.
Sermek Kuyallek — jahondagi eng tez (kuniga 19 m) va eng faol muzliklardan biri. 
Yiliga 35 km kub muz muzlikdan ajraladi, bu Grenlandiyadagi suzib yuruvchi muzlarning umumiy hajmidan 10 foizini tashkil qiladi va Antarktidadan tashqaridagi har qanday boshqa muzlikning hosil boʻlish hajmiga mos keladi. 
Bu holat 250 yildan ortiq vaqt davomida oʻrganilgan boʻlib, natijalar iqlim oʻzgarishlari va muzlik qoplamasi glyasiologiyasini tushunishga yordam berdi. 
Ulkan muz qatlami va tez harakatlanuvchi muz oqimining aysberg bilan qoplangan fyordga urilishindan chiqayotgan tovushlar birlashib, gʻoyatda ajoyib va gʻaroyib tabiat hodisasini yaratadi.
Toshga aylangan Jogginz qoyalari, Yangi Shotlandiya (sharqiy Kanada) sohilidagi 689 gektar hajmdagi paleontologik hudud maydoni toshkoʻmir davri (354-290 million yil oldin) toshga aylangan qoldiqlar koʻpligi bois “Galapagos koʻmir asri” deb atalgan, bu hududning toshjinslari Yer tarixidagi ushbu davr uchun noyob sanaladi. 
Oʻz davrining turmush tarziga tegishli taniqli eng toʻliq tosh kolleksiyasiga ega Pensilvaniya qatlamlarining qalinligi jahonda eng kenglaridan sanaladi (318 dan 303 million yilgacha). 
Ularga erta davrlarda yashagan hayvonlar qoldiqlari, ular izlari hamda ular yashagan, tabiiy holda saqlangan tropik oʻrmonlar kiradi.
Oʻzining 14,7 km uzunlikdagi dengiz qoyalari, past qoyalar, tosh platformalari va plyajlari bilan, obyekt guruhlari uchta ekotizimning qoldiqlari: estuar koʻrfazi, tropik oʻrmonlar va chuchuk suv havzalari bilan yongʻinga moyil oʻrmonli allyuvial tekislikni birlashtiradi. 
Bu yerda qazilmalarning 96 turi va 148 xilini va toshga aylangan qoldiqlarning 20 ta guruhini oʻz ichiga oluvchi ushbu uchta ekotizimda qazilma hayotning eng boy toʻplamisini taqdim etgan. 
Ushbu obyekt Yer tarixining asosiy bosqichlarini aks ettiruvchi oʻziga xos namunalar roʻyxatiga kiradi.
Kolumbiya qirgʻogʻidan taxminan 500 km masofada joylashgan obyekt Malpelo oroli (350 ga) va atrofdagi dengiz hududini (857150 ga) oʻz ichiga oladi. 
Tinch okeanining tropik hududi sharqiy qismidagi baliqchilik sohasining eng katta hududi—ushbu ulkan dengiz bogʻi xalqaro miqyosda tahdid ostida boʻlgan dengiz hayvonlarining eng muhim yashash joyidir va suvdagi bioxilma-xillikning katta miqdorda toʻplanishiga olib keluvchi ozuqaviy moddalarning asosiy manbasi sanaladi. 
Bu joy, asosan, akulalar, yirik gruper va zirhli choʻrtanbaliq uchun “rezervuar” va oʻtkir tishli, qisqa tumshuqli, chuqur suv ostida yashaydigan akulaning paydo boʻlishi bilan mashhur, jahondagi kam uchraydigan makonlardan biri. 
Oʻzgacha fusunga ega tik devorlari va gʻorlari tufayli, mazkur joy dunyodagi dayving (shoʻng‘ish) uchun eng yaxshi joylardan biri sifatida mashhur, bu joyning suvlari katta yirtqichlar va chuqur suv ostida yashovchi organizmlar populyatsiyasi uchun (masalan, 200 dan ortiq bolgʻabosh akula va 1000 dan ortiq ipaksimon akula, kit akula va tunets) ular tabiiy xulq-atvor modellarini saqlaydigan tabiiy sharoitlarda yashash imkonini beradi.